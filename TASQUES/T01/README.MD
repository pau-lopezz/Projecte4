# T01: DRP - Còpies de Seguretat (Estudi de Cas Client)

## Introducció

En aquesta tasca, treballarem sobre la planificació i implementació d'una política de còpies de seguretat per a l'empresa **Muntatges i Serveis Tècnics SL**, una petita empresa dedicada a la instal·lació i manteniment d’equips industrials.  

L'objectiu principal és assegurar que les dades crítiques de l’empresa estiguin protegides i recuperables davant qualsevol incidència, respectant els requisits de temps de recuperació (RTO) i pèrdua de dades admesa (RPO).

La tasca es desenvolupa mitjançant una dinàmica cooperativa, estructurada en tres fases:

1. **Treball Individual:** Cada participant identifica les dades crítiques, defineix la freqüència de còpia i selecciona els mitjans més adequats.  
2. **Treball per Parelles:** Les respostes individuals es comparen i consensuen per dissenyar un esquema de còpies seguint la **regla 3-2-1** (3 còpies, 2 mitjans, 1 còpia fora de lloc).  
3. **Treball en Grup:** Es debaten totes les propostes de les parelles i es redacta la **Política de Còpies de Seguretat Final**, que inclou les dades objecte de còpia, el cronograma, els mitjans, la ubicació i l’estratègia de recuperació.

Aquest enfocament permet no només aprendre les millors pràctiques en còpies de seguretat i recuperació davant desastres, sinó també aplicar-les en un context pràctic i col·laboratiu.
